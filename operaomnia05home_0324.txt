300 PROLEGOMENA.

lendis et excernendis bonis versibus ², ita nemo unus
reperitur, qui ipsum narret aliquid insigne subjecisse
poetae, aut a se compositos versus inculcasse. Atque
id ab illo non esse factum, etiam verisimile est propter
ea, quae de ingenio ejus diximus, apto illo quidem et
trito judicandis carminibus, haud scribendis. Itaque,
ut omnia summa tribus verbis complectar, Aristarchus
id, quod audacia aetati suae propria, atque adeo rei con-
sentanea, nimiaque sobrietate acuminis deliquit, pen-
savisse videtur religione et cura et omni cautione, ne
quidquam in exemplum suum admitteret, nisi quod
Homericae aut certe priscae monetae esset.

Revertamur ad propositum. Est enim reliquum, ut
de ἀθετήσω Aristarchi proprie dicamus. Macrobius
quidem scribit, tria haec ex aequo impossibilia judicari,
vel Jovi fulmen, vel Herculi clavam, vel versum Ho-
mero subtrahere ὃ. Hoc is recte, sensu illo quo dixit:
sed perperam transfertur ad hanc rationem criticam.
Nec jam loquor de versibus, quos dudum obliteravit
Aristarchi recensio. Subtracti sunt illi; Homerus pas-
sus est3 nemo sentit. Sed nullum est omnino genus
scriptorum, cui facilius et cum minore dispendio sen-
tentiarum aliquid demi possit, quam his ἀοιδοῖς, quippe
quorum oratio juvenili ubertate per longas ambages
deducitur, et apud quos saepe levium, ad nostrum qui-
dem sensum, ac minutarum rerum imago spirat. Ne-
que apud eos comprehensio et ambitus verborum sic
terminatur artificiose, ut perpetuitas contextus tollatur
dempto aliquo versicu103 quin contra ita nonnunquam

a Vide supra p. 282. sqq. et 295. sq. At fortasse nonnulli etiam ἐξαίρεσιν
(lituram) subjecerunt vocabulo ἀθετήσεως. Nam ista duo confundi videntur in-
terdum3 et fuit facile confundere, praesertim verba περιγράψαι et ἐξελεῖν. Cujusmo-
di certum exemplum praebet Eustath. ad Odyss. p. 1480. 19. collato loco Athenaei.
Caeterum libidinem corrigendi, quae proprie dicitur in verbis et sententiis singulis,
veteres rarissime reprehendunt in Aristarcho, etsi non raro recedunt a decretis ejus.
Praeter haec singulares suntin Scholiis loci duo, unus ad ι’. 222. alter ad π’. 466.
In priore Aristarcho etiam reverentia veterum recensionum tribuitur et περιττὴ εὐλά-
βειαι· in posteriore constantia emendationis eorum, quae praeceptis suis contraria pu·
tasset. Quum enim ibi aliquid tale sit, enarrator conjicit, in exemplari illius aliam
scripturam olim fuisse: οὐ γὰρ ἄν αὐτὸ ἀπαραμύθητον o‘ Ἀρίσταρχος ἀφῆκεν, mm relic-
turus fuisset illud sine medela auefimento. Doctum hoc est et vetustum Scholion.
sed cujus auctor textum Aristarchi non viderat.

b Satura. V. 3.

