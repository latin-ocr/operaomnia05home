212 . PROLEGOMENA.

Druidas. De his quidem postremis Caesar et Mela
referunt ³, propriam eorum fuisse disciplinam, in qua
nonnulli ad vicenos annos permanserint, ut magnum
*numerum versuum ediscerent, literis, non mandatorum ''-
Quam vellem tantillum nobis Graeci tradidissent de
vatibus et rhapsodis suis! Nam et horum propriam
quandam disciplinam et singulare studium artis fuisse,
pro comperto habendum arbitror. Age igitur, rhap-
sodicae διδασκαλίας modum, antiquitatis tenebris obscu-
ratum, similium rerum comparatione eruamus. Fuit
is, si quid video, idem, qui diu adhibitus est in scena,
et tragica et comica, in variis generibus chororum,
denique in scholis et ludis, priusquam scribendi legen-
dique facultas vulgo frequentari coeperat. Is autem
modus qualis fuerit, ipsa vocabula testantur. De po'eZ-
tis enim proprium est et ex re ductum, διδάσκειν δράμα-
τα, Latine docere ; de actoribus, μανθάνειν, discere par-
tes .· hinc διδάσκαλοι, ὑποδιδάσκαλοι, οἱντιδιδάσκαλοι, διθυραμ-
βοδιδασκαλοι et alia hujuscemodi ⁰. Nimirum, ut chiro-
nomiam, ut reliquos motus corporis, ut totam saltatio-
nem actores discebant adspectu praemonstrantium ma-
gistrorum, ita etiam verba, praecinente ipso poeta, au-
ditione, non, sicut hodie, e libellis arripiebant. Itaque
hoc instituto usi videntur rhapsodi, ut alter alterum
doceret coram, mox exercitatio et frequens recitatio
artem pararet. Neque sane est, quod hanc rationem
incommodam vel memoriae molestiorem putemus hac
nostra: certe id quisque nobis concedet, eam non po-
tuisse non multo efficaciorem esse ad optimam pronun-
ciationem atque verborum sententiarumque 'omnium
veram vim et sonum assequendum. Huc accedit,
quod acerrima studia auditorum cum summo amore

a Ille B. G. VI. 14. hic 111. Ω.

b Simile quiddam et alias saepe et nuperrime de natione ossiani narratum est a
G. Thorntono in T ransactt. of the Americ. philos. Society at philadelphia, Vol. 111.
p. 514. sqq. In illa natione etiam nunc senes esse, qui tantam copiam antiquorum
Carminum memoria custodirent, ut velocissimum scribam per plures meuses dictando
fatigaturi essent.

c Post ea, quae ex Harpocr. et Hesych. v. διδάσκαλος a nonnullis viris doctis bre-
viter. et a. Casaub. in Athen. VI. 7. didascaliarum causa notata sunt, nemo, quod
sciam, in hanc rem accurate inquisivit, exspectatque ea adhuc lucem suam cum multis
aliis, quae ad ludos scenicos Graecorum pertinent. ’

