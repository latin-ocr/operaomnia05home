164· PROLEGOMENA.

cupiam, si necessariam operam non detrectarim, quam
vitio, si vel minus recte in ea sim versatus, vel quid-
quam certae emendationi profuturum omiserim.

VII.

Etenim illud mihi unum propositum fuit praecipue,
ut textum Homeri ad normam eruditae antiquitatis
emendarem, atque eum verbis, interpunctione, accen-
tibus, prope talem exhiberem, qualis ex recensionibus
olim probatissimis refictuS, si tantum sperare fas est,
Longino alicui seu alii veteri Critico, qui copiis Alex-
andrinorum perite moderateque uti sciret, satis placi-
turus fuisse videretur. Hoc quid rei sit atque consi,-
lii, et quas in eo rationes secutus sim, Commentarii
materia est, non Praefationis. Nam si non solum in-
doctorum calumnias amovere, sed ipsas causas instituti
ad liquidum perducere velim, multa, quae vulgaribus
erroribus implicantur, ad verum revocanda sint3 alia,
quae tot librorum interitus obscurat, alte repetitis his-
toricis conjecturis illustranda, omniaque confirmanda
exemplis, ad communem intelligentiam delectis. Ut
vero clarius appareat, quibus potissimum praeceptis
regatur Homerica emendatio, maximo studio in tra·
laticii textus mutationes inquiri oportet, recensendis
fontibus et rivulis earum, qui vel olim manaverunt, vel
etiam hodie patent. In hac infinita copia rerum nunc
eo utar temperamento, ut gravissima quaeque et utilis-
sima paucis exsequar, nec ipsum, quem ingressus sum,
cursum, sed extremos tantum fines ejus et summam pro-
ponam. Igitur quum vulgatae scripturae conditionem
et ejus reformandae necessitatem attigero, primas lineas
dabo disquisitionis, qua per sea* oetates disparis intervalli
et ingenii interior historia critica horum Carminum ad
nostrum usque tempus deducatur. Primam oetatem po-
nimus ab origine ipsorum, h. e. tempore cultioris poesis
Ionum, (circiter ante Chr. 950.) ad Pisistratum, tyran-
num Atheniensem, cui a veteribus duorum corporum,
quae nunc obtinet, dispositio tribuitur3 II. e Pisistrato

