PROLEGOMENA. 207

dum necessaria esse, a sapientibus omnibus et stultis
ignorabantur. Quid? quod ne nominis quidem im-
mortalitas tum quenquam impellere potuit, ut ei du-
raturis monumentis prospiceret3 idque de Homero
credere, optare est, non fidem facere. Nam ubi is
tali studio se teneri significat? ubi professionem ejus-
modi, caeteris poetis tam frequentem, edit, aut callide
dissimulat? Carminibus quidem scelera et praeclara fa-
cinora famae tradi saepe praedicat, at idem novissimum
Carmen ab audientibus maxime celebrari fatetura.
Omnino autem satis habuit illa aetas, quasi sub nutrice
ludendob et divini ingenii impetum sequendo, res
pulcherrimas experiri et ad aliorum oblectationem
prodere: mercedem si quam petiit, plausus fuit et laus
aequalium auditorum, praemia, si poetis credimus, am-
plissima, longeque gratiora papyracea immortalitate.
Etenim quanta admiratione tum et ipsi vates et cantus
eorum excepti sint, apparet partim ex iis locis Home-
rici Carminis, ubi Phemius et Demodocus canentes in-
ducuntur ο, partim ex jucundissimo illo sermone Pla-
tonis, in quo Io rhapsodus munus et scenam suam de-
scribit. Nam sicut hic arte quadam efficere se jactat,
ut tota theatra quocunque affectu ferantur, ut nunc
lacrimas fundant, nunc torvis oculis circumspectent,
nunc gaudium prodant vultu⁶3 ita hoc multo magis
et naturae propiore arte effectum est a vatibus ipsis.
Sed quum fere omnia, quae de rhapsodis accepimus,
plurimum conferant ad cognoscendam vitam ἀοιδῶν,
utpote quorum in locum illi successerunt, pauca no-
bis de insigni ordine dicenda sunt, maximeque ea, de
quibus viri docti adhuc minus sollerter existimarunt ⁶.

a odyss. α’. 551.

b Conf. egregios versus Hor. Epist. 11. l. 95. sqq. in quos commentarii usum
praebet sagacissimi Garvii Disp. Betrachlung einiger Versclziedenheilen in den Wer-
ken der Ultesten und neuern Sclzrfflsceller‚ repetita in Collectione Lips. 1779.

c Odyss. α’. 326. sqq. θ’. 62. sqq. ρ’. 518. sqq. etc.

d Καθορὸ {adca-on αὐτοὺς ἄνωθεν ἀπὸ τοῦ βήματος naaion& τε καὶ δεινδν infiximu-
τας καὶ συνθαμβοῦντας «τοῖς λεγομέναις. Pag. 535. E. et alibi in eo Dial.

e Optime de iis putatur scripsisse S. F. Dresigius in Comment. Lips. 1754. 4. Et
quae quidem manu congeri poterant, congessit ine pleraque omnia; sed judicium re-

rIum ΙῧεΙιοῐί reliquit. Hoc qui quaerit, adeat salvem Gillies’ History of Greece, Vol.
. c. .

