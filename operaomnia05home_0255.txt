PROLEGOMENA. 23 l

ψ’. 297. Eademque dubitatio injecta est etiam de
Iliados ΩΧ. ² Neutrius quidem dubitationis causae in
neutram partem adhuc a quoquam explicatae sunt,
illorum autem veterum disputationes parum fideliter
nobis traditae: nam eos historicis rationibus et antiqua
fama ad confirmandam rem usos esse verisimillimum est:
tamen aliquid dictum est ab iis, qui dubitationes attu-
lerunt, nihil ab his, qui eas discutere volebant. Etenim
illi inusitata Homero et ingenio ejus indigna plura se
in his duobus libris deprehendisse affirmabant, hi vel
antiquitatem eorum et pulchritudinem probabant
Virgilii et aequalium scriptorum auctoritate, (quasi
non longe antiquioreS‚ Plato et Aristoteles, eos pro
Homericis laudarent,) vel necessitatem ad justorum
operum formam et mensuram implendam. Quod ar-
gumentum quale sit, facile apparet, pudetque nos, illud
refellere. Eo enim nihil aliud docent, nisi quod ipsi
parati essent haec complementa addere, si nondum ex-
starent: etsi de Iliade non demonstrant ex regulis
suis, cur ea potissimum in tumultuaria descriptione
Hectorei funeris terminetur. Nam de Odyssea, quod
volunt, plane efficiunt. In hac suus quemque sensus
docet, si extrema illa deessent, sollicitos nos abituros
esse de Ulysse, tantarum difficultatum victore, quando-
quidem ei tum maxime metueremus a parentibus et
cognatis caesorum 108 nobilium juvenum, nisi amnestia
et pax fieret deorum interventu et subita μηχανῇ.

Quid ergo, si eam ipsam partem cum aliis nonnullis,
quibus justa compositio Carminis carere nequit, Ho-
meri non esse, sedab aliquo ingenioso rhapsodo proxime
insequentis aevi compositas, omnibus, quae in hocce
genus rerum cadunt, argumentis doceri potest? Quid,
si idem potest de VI postremis rhapsodiis Iliados?
Equidem certe quoties in continenti lectione ad istas

a De Odyssea vide Schol. ad v. c, et Eustath. p. 1948. 47. ibidemque Clarkii, Da„
ceriae et Popii Nott„ ubi A ristarchea sententia et novi adjutores ejus refelluntur, Ca·
saubonus et Rapinus: de Iliade Jensii obss. de stilo Hom. p. 290. et Dawes- Miscell.
crit. p. 152. sqq. contraque hos Ern. ad ω’. 1. Quanquam Dawesius primus etiam
ll. τ’. totam vel magnam ejus partem Homero indignam judicaverat. In Odyssea
praeterea codd. aliquot indicium habent illius suspicionis. ut Clarkianus aTh. Bentleio
collatus, et dno Vindobb. V. et CXXXIII.

