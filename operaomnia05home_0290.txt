266 PROLEGOMENA.

bant ². Nimirum sub Augusto et proxima aetate, quae
cito literas Alexandrinas ad tenuitatem compendio-
rum redigere coeperat‚ lectiones et emendationes illo· ·
rum aliorumque vario consilio excerptae a multis per
Lexica et Commentarios et Scholia dispergeban-
tur. Atque utinam ullum ex istis libris, utinam dun-
taxat unum Apollonii Lexicon integrum haberemus!
Nam qui postea ad compilandum venerunt minuti
Grammatici‚ saepe dedita opera neglexerunt, quidquid
reconditioris doctrinae esset, sive a vulgato textu sui
temporis alienum. Itaque accidit tandem, ut ne de
primariis quidem Criticis illis, a quorum auctoritate
primum hic textus noster manavit, tantum nobis su-
persit, quantum ad cognoscenda eorum ingenia et
emendandi artem sufficiat. Hoc autem est illud, in
quo nunc maxime elaborare cupiam, caeteris opportu-
niori loco reservati& quae ad accuratam notitiam Ho-
mericorum interpretum pertineant.

Sed etsi mihi eruditorum venia opus est, eam ten-
taturo rem, in qua callidissimum conjectorem saepis-
sime destituat servata fractis lacerisque tabulis materia,
haud ingratum tamen fore arbitror, si, quae passim
dissipata feruntur, adhibito quodam de gravissimis re-
bus judicio ad brevem conspectum revocare potuero.
Ita etiam crescent quodammodo copiae‚ quae nec ipsae
per se contemnendae sunt. Gauderent‚ puto, magistri
Orientales, si tribus locis certo constaret, quid Gama-
liel aut alius superioris aetatis doctor Judaeus in Mose
et Prophetis legerit: nos in Homero quid Zenodotus
legerit, 400 fere locis, quid Aristophanes, fere 200,
-quid'Aristamhus, plus millies scimus.

a Videlicet in antiquitate versanti cogitandum semper est, illam caruisse iis sub·
sidiis notitiae literariae‚ quae nobis haec bonarum artium publica lux et mercatura
parat. Emathio, Παρεκβολὰς suas scripturo, videri potuerunt optima quaequc et
antiquissima Scholia in promptu esse, dum antiquiora et meliora cod. Veneti late·
bant forsan in vicinia ejus. Indagare igitur licet, quo saeculo liber aliquis veterum
desierit. in manibus vulgi esse, non, quo esse desierit; et ut quisque scriptor vetus-
*tior est, eo facilius ei id, quod de Eustathio dicebam, accidisse putandum est. Le-

vis iqspeciem res cst, sed cujus olim magna vis fuit ad ipsam rationem tractanda-
rum netarum.

5

