1 52 PROLEGOMENA.

tiones aut ad vetus exemplar confugiunt, surda ple-
rumque oracula, nisi constanter consulentibus· Neque
multum diversa ratio est eorum, qui, quantumvis in-
terdum docti ac sollertes, omnem emendationem ex
aliquot librorum MSS. fide suspensam esse volunt, aut
qui texta, quae vocantur, plane edunt ad unius exem-
plum3 velut isti tandem libri ad scriptoris salutem fatis
destinati essent.

Ab hoc leviore et quasi desultorio genere plurimum
discrepat justa, perpetua et certis artis legibus nixa
recensio. In illo nihil prope aliud, quam passim ex-
stantia aliquove libro prodita vulnera sanare volumus;
transmittimus plura, ad sensum quidem bona et tolera-
bilia, sed ad auctoritatem nihilo meliora pessimis.
Justa autem recensio, bonorum instrumentorum om-
nium stipata praesidio, ubique veram manum scriptoris
rimatur3 scripturae cujusque, non modo suspectae, tes-
tes ordine interrogat, et quam omnes annuunt, non
nisi gravissimis de causis loco movet ; alia, per se scrip-
tore dignissima, et ad veritatem seu elegantiam sen-
tentiae optima, non nisi suffragatione testium recipit;
haud raro ade0, cogentibus illis, pro venustis infert
minus venusta3 emplastris solutis ulcera nudat3 deni-
que non monstrata solum, ut mali medici, sed et laten-
tia vitia curat. Hac in ratione tametsi ingenio et arti
conjectandi minime·locus deest, tamen quoniam omnis
veteris scripturae fides ab incorruptis monumentis pen-
det, ante omnia est elaborandum, id quod fieri certe
nequit sine ingenio, ut fontium, unde cujusque scrip-
toris textus hauriatur, proprietates et singularem na-
turam scrutemur3 varios testes, per classes et familias
dispositos, ex sua quemque indole metiamur, atque
calliditate quadam, nec illa tamen cupida, eorum tan-
quam voces et nutus excipere discamus. Etenim in
plurimis rebus et critico, et quicunque sibi rem histo-
ricam exquirendam sumpsit, imitanda est boni judicis
consuetudo et prudentia; qui prius, quid testes affe-
rant, lente explorat, et omnia veritatis argumenta col-
ligit, quam rei gestae conjecturam suam interponere
audeat. Ac ne potest quidem fieri, ut qui paucis co·

