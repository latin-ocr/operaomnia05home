PROLEGOMENA. 247

Lenimus ergo atque adeo ornamus interpretando,
quidquid proprio sensu non ferendum videtur3 idque
quo doctius et subtilius facimus, eo religiosius facere
videmur. Atque ita factum est omni tempore in li-
bris iis, qui pro sacris habiti sunt. Quod si fit eo con-
silio, ut cognitioni eorum sua utilitas constet in vulgus,
nihil in eo video reprehendendum. Nam ad veram
i. e. historicam interpretationem paucis in locis revo-
cari potest major numerus illiteratorum. Neque il-
lam satis norant Graecorum doctissimi: alioquin Ho-
merum suum et lenius vituperassent, nec tanto con-
sensu ei omnium maximarum rerum scientiam tri-
buissent.

Hoc qui fecerint et quomodo, per omnia saecula
persequi, fontesque et rivulos allegoricae interpreta-
tionis indagare, longae historiae materia est. Socra-
tes quidem, sapiens in primis sobrius, illam non nisi
ludendo attigit3 quem deinde quodammodo secutus
est Plato, ubi populariter philosophatur². At idem
in eo opere, in quo morum optimorum et civitatis om-
nibus partibus perfectae exemplar deformavit, clare
significat, sibi ea non videri vere inesse in Homero,
quae allegorica ista ratio ostentaret. Jam quum phi-
Iosophus ille, primus, ut nobis videtur, ex aliquot ge-
neribus, maxime scenico, poeticae arti naturam affin-
geret μίμησιν, leves autem putaret et fluxas res esse, in
quibus illa μίμησις versaretur, (stabilitatem enim et ve-
ritatem solis ideis suis tribuebat‚) hanc artem, utpote
tertio gradu remotam a coelesti veritate, ipsam quoque
vanam contemnendamque et pravam magistram vitae
esse demonstrabat b. Itaque et Homerum et Tragicos
cum omni grege ῥαψῳδῶν, χορευτῶν et musicorum ex no-
va civitate eduxit. Primariam illius sententiam de
arte poetica suscepit Aristoteles in celebratissimo li-
bello, correctam quidem passim a se, verum ne sic
quidem explicatam, ut cuique generi Carminum satis

a De Socrate insignis locus est in Xenoph. Memorab. I. 3. 7. Ex Platone plures
laudat Schowius ad Heraclid. Alleg. p. 223. quibus praeter alios multos addendus εἰ
Αιὲιὺρἶεέὲὶἳυέ41ζὶζεηῶ sunt studiosis tres libri de Rep. 11. 111. X. maxime a p. 603.
cum 11. de Legg. a p. 668.

