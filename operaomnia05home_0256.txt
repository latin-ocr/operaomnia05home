232 PROLEGOMENA.

partes deveni, nunquam non in iis talia quaedam sensi,
quae, nisi illae tam mature cum caeteris coaluissent, quo-
vis pignore contendam, dudum ab eruditis detecta et
animadversa fuisse, immo multa ejus generis, ut, quum
nunc ξΟμηξικεὲκτοιτοι habeantur, si tantummodo in Hymnis
legerentur, ipsa sola eos suspicionibus νοθείας adsper-
sura essent. Sed hunc sensum meum nemini pro ra-
tione venditabo, satis gravi nuper exemplo edoctus.
Quem enim Hymnum plerique prae laetitia novi ἑξμαίου
tam similem Homero quam ovo ovum putabant, eum
alii indignum vate, at antiquissimum et Homeridae ali-
cujus fetum, Pindemontius haud priorem Alexandrinis,
Ignarra centonem Moscoviticum vocabat, e Pausania
et aliunde corrasis antiquis versibus infima aetate con-
glutinatum. Ruhnkenius quidem, optima sententia
dicta, res, inquit, a peritis sentiri potest, imperitis,
quid sit, explicari non potest. At hoc utrumque mul-
to difficilius est in iis Carminibus, quae unius vel duo-
rum saeculorum spatio disjuncta, aequabili in universum
et caeteris simillima facie fallunt. Quippe in universum
idem sonus est omnibus libris, idem habitus sententia-
rum, orationis, numerorum. Quare necesse erit ex-
cutiatur aliquando accuratissime, quid illa extrema le-
gentem unum ex multis isto sensu imbuerit, quae inso-
lentia sit in vocabulis et locutionibus, et qualis, (nam
ipsa Il. A‘. quaedam habet ἅπαξ nymnos) quid diver-
sum et disparis coloris in sententiis et conformatione
earum, quae vestigia lateant alienae imitationis in iis,
quae expressa sunt ex Homero, ubi nervi deficiant ac
spiritus Homericus, quid jejunum et frigidum sit in
locis multis, ut 11. φ’. 273. sqq. et in magna parte τε·
ςατολογίας hujus libri, ut in proximo X‘. ubi tamen plura
nitent, (ita nitent etiam multa in Theogonia et in
Scuto Herc.,) ut ψ’. 88. sqq„ ut ω’. 247. sqq. 602. sqq.,
ut Odyss. ψ’. 310. sqq„ ut ω’. 24. sqq. De his et aliis
pluribus disputandum erit alias singulatim et inten-
tissima cura, qua res tanta digna est. Nunc haec sub-
notasse satis habeo, nihil curans, quantum inde mo-
menti ad superiora argumenta accesserit.

