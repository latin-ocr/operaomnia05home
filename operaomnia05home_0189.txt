PROLEGOMEN A. 1 65

ad Zenodotum‚ qui primus ex Grammaticis criticae Ho-
mericae celebriorem viam aperuit3 III. a Zenodoto ad
Apionem, propter artem interpretandi poetae‚ ut Seneca
scribit, tota Graecia circumlatum3 IV. ab hoc inde ad
Longinum ac discipulum ejus, Porphyrium, a qno utro-
que lectio et interpretatio Homeri quodam modo adjuta
est; V. a Porplzyrio usque ad auctorem editionis princi-
pis, Demetrium Chalcondylen‚ Atheniensem ; VI. horum
trium proximorum saeculorum, quibus Homerus variis
modis ingenia virorum doctorum et officinas typogra-
phorum exercuit ³. Haec prior pars erit hujus Praefa-
tionis3 posterior in causis, quibus Homerica emendatio
nitatur, gravissimisque et propriis ejus legibus atque in
ratione consilii nostri reddenda versabitur. .

PARS Ι.

VIII.

Δ Jam primum subeat mirari, cur, quum tam raro in
Homero graviora vitia offendant, tantum tamen operae
in correctione ejus ponendum statuam. Apollonium
Rhodium contende, quomodo ante Brunckium legeba-
tur, vel Quinti Smyrnaei etiam nunc mendosissima ex-
emplaria3 sane non poterlt tot saeculis antiquior vates
non et integerrimus videri et emendatissimus. At

. a Hoec una postrema aetas, quam in caeteris scriptoribus historia literaria raro
egreditur, tantum proventum habet omnis generis librorum, ut titulos eorum per-
censere magnum negotium sit. Curavit id nuper novus Editor Bibliothecae Fabri-
cianae copiose et accurate; neque ille tamen in judicandis instrumentis rei criticae et
indice editionum aliis nihil mutandum et augendum reliquit. Nobis vero iterum
monendi sunt lectores, ne quid aliud exspectent quam uberioris scriptionis adumbra-
tionem, et eam magis in interiore usu criticae silvae quam in rebus literariis occupa-
tam. Quapropter antiquos potissimum fontes anquiremus, non hos novitios editorum
librorum: quibus quae factae sunt vicissitudines textus, si cum illis comparentur, vix
dignae sunt occupati hominis indagatione. Omnino in hac parte antiquarum litera-
rum plurima sunt, quae ne te lateant, sedulo curare debeas; sed ita. ut statim cogni-
m vel chartis mandata libenter obliviscare, saltem dissimules ea, quae frustra college-
ris. Si quid autem ab aliis jam dudum collectum repetam, communi materia utar
novo modo. Qua in re me admodum sollicitum habent angustiae hujus libelli, unde
brevitas exsistet parum apta talibus rebus, et interdurn immodestiae speciem habitura.
,Sed parendum erat necessitati, etiam cum incommodo quodam.

