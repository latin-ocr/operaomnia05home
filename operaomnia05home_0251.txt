PROLEGOMENA. 227
XXX

At licet veterum plerique artificium structurae et
compositionis Carminum Homericorum vel assecuti
non sint, vel minus accurate, quam hodie solemus,
existimarint, tamen quin insit in iis aliquod, dubitari
nullo pacto potest. Sin autem dubitamus, Homerine
id sit, an ab aliis ingeniis, invitante ipso argumento
eorum et ordine fabulae, adscitum, quaestio haec est
ejusmodi, in qua non, quid poeticis legibus consenta-
neum aut po'etae honorificum putemus, spectandum sit,
sed quid ex historicis et criticis rationibus verisimile
esse videatur. Etiam hanc quaestionem pono tantum,
non pertracto: est enim immensae materiae, nec ne-
cessaria proposito nostro. Interim duae res hic paucis
attingendae sunt, quae vel solae suspicionem compagis
manibus alienis factae in utroque Carmine commo-
veant.

Alterius generis sunt eminentes aliquot et hiantes
commissurae, quas per vices saepissime repetitae lec-
tionis reperire mihi visus sum, et easdem et iisdem
in locis, tales, ut eas non cum primo opere fusas sed
posterioribus curis illatas esse, ubi uno aut altero
exemplo demonstravero, quemvis statim concessurum.
seu potius ipsum plane sensurum arbitrer. Qua in re
si per tot saecula nemo offendit eruditissimorum lecto-
rum, quum neminem mediocri sollertia in ea offendere
non posse put-em, haec fortasse una causa fuit, quod
perpetua series Carminum, tum praeconiis multorum
scriptorum tum sua specie fallens, ejus rei cogitationem
longe amovebat, et quia omnes prope natura sic com-
parati sumus, ut dissoluta conjungere libentius quam
juncta dissolvere studeamus.

Quo tempore igitur haec primum cum amicis qui-
busdam communicabam, probe memini, quantum illi
diffiderent suspicionibus meis, totque saeculorum prae-

ait, admodum levium, per quae Attius ostendit Hesiodum Homero natu priorem.
Quod Homerus, inquit, quum in principio Carminis Achillem csse filium Pelei (liceret,
quis esset Peleus, non addidit: quam rem procul dubio dixisset, nmÎ‡ ab Hesiodo jam
dictum videret etc. Haec quomodo illuc pertineant, unusquisque videt.

