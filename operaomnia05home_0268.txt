244 PROLEGOMEN A.

Sed priusquam alterum spatium ingredior, velim
pro se quisque animo colligat omnia, quae hactenus

explicavi, retexendo ffla argumentandi saepe subtiliora, '

ut appareat, quid singulae rationes, quid universae va-
leant. Etsi enim in junctis et quasi conglobatis pro-
babilitas est, sicut in junctis membris corporis pulchri-
tudo, tamen singula momenta per se oportet eam vim
habere, ut aliquid addant lanci. Si in nonnullis plus
tribui verisimilitudini, quam severa lex historiae poscit,
non id mea culpa factum est, sed penuria testium,
quorum ne tantum quidem numerum exspectares in
tam antiquis et occulto crescentibus rebus: certe ego
nullum locum veteris auctoris sciens detorsi in aliam
sententiam, quam quae vera et genuina videretur sine
ullo respectu hujus quaestionis. Quam rem facile me
probaturum spero doctis omnibus, etiam iis, quibus
ductas ex illis locis ratiocinationes non probabo, prae-
sertim postremam hanc, qua artificii, quod tantopere
admirantur, gloriam Homero ex parte auferre ausus
sum. Hoc nimirum perpaucis erit credibile, forsan
ne tum quidem, quum argumentorum omnium pon-
dere obruentur. In his enim opus est sensu quodam,
quem illa non afferunt. Mihi vero, sive ipsorum Grae-
corum sive aliarum gentium progressus intueor, illud
minime credibile videtur, quod credere assuevimus,
haec talia duo opera unius ingenii repente ex tenebris
splendescere et nitore partium et multis magnisque
virtutibus summae perpetuae.

ta gravissima obliterata esse stabilitis sententiis atque decretis illorum saeculorum, ex
quibus fere nostra Scholia habemus. Apud Senecam de Brev. vitae c. 15. in quaes-
tionibus Graecorum inutilibus, ad vivendum scilicet beate, hanc quoque jam dudum
legebamus Ejusdemnc auctoris essent Ilias et odyssea. Hujus quaestionis nuper nul-
lum usquam vestigium erat aliud. Sed ecce! nunc plura apparent in praestantissimis
Scholiis Ven. codicis A„ ubi res commemoratur ut doctis notissima, proprioque nomi-
ne refutantur aliquoties οἱ χωρίζοντες, i. e. ipsi illi, qui negabant eundem utriusque
Carminis auctorem esse. Vide ad β’. 556. Catal. 156. δ’. 554. κ’. 476. λ’. 147. 691.
μ’. 96. γ’. 365. π’. 747. φ’. 416. 550. quibus versibus diple pura apposita est propter
σοὺς χωρίζοντας, seu, ut in Fragmento de notis criticis legitur, ηδε τοὺς λέγοντας μὴ
εἶναι τοῦ abaron? ποιητοῦ Ἰλιάδα καὶ Ὀδύσσειαν. Illos autem priores fuisse celeberrimis,
scholis Grammaticorum. ex multis indiciis colligo. Quare videndum est, ne forte
primurn vestigium illius suspicionis lateat in mutilato loco Vitae Homeri, quae· a
Tychsenio accuratius quam antea edita est in Append. Fasc. 1. Bibl. Goetting. p. ·11.·.
Γέγραφε ποιήσεις δύο, Ἰλιάδα καὶ Ὀδύσσειαν* Ξένων καὶ Ἑλλάνικος ἀφαιροῦσιν αὖε-οῦ.

 

