PROLEGOMENA. 159

rarum magistri, Masora sua superbi, dolere fortunam
nostram, quod nobis scripturae Homericae auctoritas
posita sit in tam novorum codicum fide, plerisque ve-
terum recensionum vestigiis sic obtritis ac deletis, ut
textus nostri conformatio paene in obscuro lateat.
Habemus nunc, si omnia undique excerpta componi-
mus, Masoram etiam Graecam quandam, tum vetusta-
te, tum variae eruditionis copia multo praestantiorem,
multoque melius servatam. Atque hae utraque, et
Graeca et Hebraica, farragine comparanda, nunc de-
mum altius perspicere licebit, a quibus principiis olim
omnis emendatio librorum et critica ars profecta sit,
cum aliis rebus pluribus, quibus litteratae antiquitatis
cognitio continetur: cui studio etiam ad intelligen-
dum poetam saepe plus debemus, quam hic locus ca-
piat. Quod autem inprimis notabile est, et Venetis
his codd. eximium pretium addit3 accepimus in illis
normam et quasi amussim, ad quam codicum nostro-
rum, et eorum qui posthac conferentur, qualitas et
conditio firmiter exigi possit.

Illud jam nunc nos docuit usus variantium, quas exr
quinque codd. Vindobonensibus edidit Alterus, vir
doctissimus et indefessa industria. Sed hae lectiones,
cum Venetis caeterisque copiis comparatae, mihi parum
spei relinquunt, fore ut ad Iliada quidem ex codicibus
multa nova et praecipua usquam prodeant. Nam ipsi
meliores libri Vindobonenses nihil aliud fere nisi cog-
nita et alibi reperta confirmant, quum ex iis appareat,
quae lectiones alicui posteriorum temporum Gramma-
tico vel librario praestabiliores visa} sint. (jujusmodi
auctoritates quoniam nec ipsae per se, nec numerus et
multitudo earum quidquam momenti faciat, praesertim
si non nominatae, auctorum gravitate careant3 haud
paullo plus accessurum putem huic apparatui lectio-
num, si viri docti plura Glossaria et bcholia inedita
excusserint, quam si nos ditaverint decem vel viginti
novorum codicum scripturis. Quidni autem illud
unius Homeri gratia operae pretium sit? quando alio-
rum librorum veterum, sacrorum quidem, critica illus.
tratio admodum nuper tot equos viros exercuit, ipsos

