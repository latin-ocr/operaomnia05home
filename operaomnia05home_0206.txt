182 PROLEGOMENA.

haerendum non erit in occultis primordiis inconditae
artis, quae longam disputationem poscunt, a Phoeni-
cum, AEgyptiorum, Hebraeorum, Latinorum literis
non sejungendam. Sed ex hisce populis eum, quem
primo loco nominavi, rem vel apud se inventam vidis-
se, vel ita excoluisse et ad alios populos, nominatim
Graecos, pertulisse, ut auctor ejus dici et haberi pos-
set, tum admodum constans fama, tum ipsa figura li-
terarum Graecarum vincit. Quo tempore autem illa
tria facta sint, incertissimum est propter tam multa lu-
dibria fabularum. Tenerernus aliquid, nisi vetusti illi
scriptores Phoenicum ad Phemios et Pronapidas able-
gandi essent, aut si ullo auctore constaret, quando
haec gens et cui rerum generi scripturam adhibere
coeperit. Verum hujusmodi nullum usquam exstat
vestigium, ac ne in commerciis quidem et mercatura
adhibitae a Phoenicibus artis suae mentio fit. Hoc
qui mecum miratus, tot alia indicia tardioris culturae
literarum perpendat, forsitan statim in hanc concedet
sententiam, ut, quidquid a nonnullis de vetustate fre-
quentati usus earum narratur, tanquam commentum
Graecorum Graeca fide censendum esse arbitretur.
Improba semper huic genti cupido fuit, clarissi-
ma quaeque instituta ex ultimis temporibus repeten-
di, et tantum non omnium rerum, quibus serior hu-
manitas constabat, utilitatem inventioni heroum suo-
rum consecrandi. Id tum aliarum multarum tum hu-
jus quoque artis primos cultores obscuravit. Nam si-
cut Atlanti, Cepheo et multis illorum aequalibus no-
titiam siderum tribuerunt, antiquam famam detor-
quendo, sic poetae videntur pluribUS, quos ab scientia
utilissimarum rerum laudari audissent, aut quorum
merita in humanum genus extollere vellent, praecla-
1·ae hujus artis seu inventae seu insigniter emendatae
percultaeque laudem tribuisse. Ita', quum illos pro-
gressus non distinguerent, AEschylus rem Prometheo
suo, alii Cecropi, alii Orpheo, alii Lino, plerique Cad-
mo, nonnulli Palamedi assignaverunt ³. Haec dissi-

a Sic Euripides in nobili Fragm. Palamedis ap. Stobaeum Florileg- T. LXXXI.

