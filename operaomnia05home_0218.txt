194 PROLEGOMENA.

conscribendorum librorum quaeris, illud removendum
non esse a Thaletis, Solonis, Pisistrati et eorum, qui
Sapientes appellantur, aetate, i. e. ea qua oratio metro
solvi coepit, ita significat nobis historia artium Graeca-
rum omnium, ut infantiam suam obliti populi testimo-
nium minime desiderandum videatur. »
De cultura prosae orationiS‚ ineunte saeculo ante
Chr. VI. a pluribus et ipso Solone inchoata, deque
causis novi incepti nihil hic habeo dicere: et quae ex
veterum locis hauriri possunt, dicta sunt omnia: at
unam rem, etsi in conjectura positam, afferam, nisi
omnia me fallunt, utilissimam huic quaestioni nostrae.
Nam videtur plane necesse esse, ut tum, quum Graeci
impetum caperent vincula metrica revellendi et pro-
sam condendi‚ sat-is jam expedita fuerit scriptoria ars
suppetente copia instrumentorum, quibus ad eam ute-
rentur sine molestia. Non quod in ista copia ullam
vim fuisse putem, ut novum genus cogitata eloquendi
nasceretur; uti docti quidam, quum poeticam tam ma-
ture natam mirarentur, neque, cur ita factum esset,
viderent, causam ejus rei praecipuam hanc attulerunt,
quod rudis populus acute praeviderit, eximium praesi-
dium memoriae fore in numerosa moderatione versuum:
verum tamen non intelligo, qua tandem ratione cui-
quam in mentem venire potuerit aliquid prosarium
componere, nisi aliam custodiam compositi in promptu
haberet quam memoriam suam. Obruitur enim me-
moria, animusque vagatur et errat in hac libera conti-
nuatione verborum, quae nullis certis numeris adstricta
est, nullis velut spatiis distincta, quibus oratio orbem
suum conficiat. Atqui quum Homerica dictio longe lon-
geque reducta sit ab eo sono, quem in infantia gentium
horror troporum et imaginum inflat, atque in verbis et
locutionibus castigata admodum, aequabili verecundo-
que tenore suo quasi praenunciet pedestrem dictionem
proxime secuturam, quam tamen amplius tria saecula a
nemine tentatam reperimus: ita mea fert opinio, ut
non cultum ingeniorum, sed alia quaedam maximeque
difficultatem scribendi arbitrer in mora fuisse, quo

4

