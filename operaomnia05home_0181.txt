PROLEGOMENA. 1 57

braico codice suo, quum ab eo omnem ingenii et tan-
tum non rationis humanae usum arcerent, ea quoque
tanquam θεόπνευστα reveriti, quae nunc a doctis vitiosis-
sima putantur.

IV.

Nec vero Ernestius quidquam minus sperare potuit,
quam tales exornando Homero tantasque copias super-
esse, quantae his demum septem annis obtigerunt.
Jam hic paucis verbis delibandum nobis est insigne
meritum Villoisonii, qui primus duos Iliadis codices
Venetos in publicum protulit cum ea Scholiorum con-
gerie, quae antiquarum et ad horum Carminum fata et
textus conditionem perspiciendam utilium rerum co-
piam multo maiorem, quam caeteri in unum collati li-
bri omnes, suppeditat, atque omnino criticis et gram-
maticis divitiis non modo Eustathio, sed omnibus om-
nium poetarum Scholiastis longe antecellit. Ignoscen-
da sit forsan cupiditas quaedam in laudando libro,
quem longa et operosa tractatio nobis carum fecit.
Verum ita de illo quemque existimare cogat levis com-
paratio eorum, quae in hoc genere erant prius vulgata:
secus qui sentiebant, vel non recentes erant a Scholias-
tarum lectione, vel editoris prima promissione in ni-
miam spem erecti, speratis mox minora se accepisse
aegre ferebant. Videntur adeo fuisse, qui quum Zeno-
doti, Aristarchi, Cratetis‚ Alexionis, tot aliorum A·
lexandrinorum, nomina ibi saepe afferri, lectiones etiam
editionum, quarum tenuis ad nos memoria venisset,
atque multorum singularia de Homero scripta laudari
audivissent, continuo has ipsas commentationes et 6103-
δώσεις, in unum corpus compactas, nobis oblatum iri
opinarentur. Tandem prodiit liber, longa exspecta-
tione doctorum celebratus, plus dimidio minor quam
Eustathius. Et attulit tantummodo ex illis criticorum
et interpretum operibus Excerpta, non eo instituto fac-
ta, quod quis nostrum nunc sequatur in excerpendo,
modo uberiora, modo contractiora3 plurimis quidem

