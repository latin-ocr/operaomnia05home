ix

Sed excusationem dabit hoc, quod ab initio hac ratione aut
omnino non, aut parcissime uti placebat. Verebamur enim,
ne major fieret Index, quam libri modus ferret. Post, cum
aliquot plagulae essent expressae formis, videremusque, quantum
numerum caperet una plagula, mutavimus consilium, et ea
diligentius notare coepimus. Itaque studiosis reliquum erit,
quod observent ac notent: habebitque, qui post nos Homerum
edet, quod agat, supplendo, addendo, quae a nobis casu praeter-
missa sunt, et fortasse etiam detrahendo, ut perfectior Index
reddatur, et plane aptus studiosis literarum. N unc hac nostra
opera, quae nobis permolesta fuit, nec aliud habuit gratiae, quam
quod uno tenore universam Homeri graecitatem lustrare et per-
spicere potuimus, ut contenti sint studiosi, rogamus.

Haec sunt, Vir illustris, quae de hoc Volumine dicenda habui.
Extremum illud est, ut TE rogem, primum, ut in his omni-
bus facilem ac lenem TE mihi judicem praebeas, deinde hoc
munusculum benigne accipias, et pignus mei erga TE animi
putes, denique existimes, TE, quoad Parentis TUI memine-
ro, hoc est, ad finem usque vitae, vel Ipsius caussa, mihi, ut es,
carissimum futurum. TU vicissim facies, ut mihi eadem de
caussa amorem erga me TUUM conserves. Scripsi Lipsiae d.

VI. Maii.

Vota V. c

