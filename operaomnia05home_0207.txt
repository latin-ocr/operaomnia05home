PROLEGOMENA. “ 183

dia postea historici et literatores non aequius tollere
se posse putarunt, quam si eam gloriam quodammodo*
partirentur inter omnes. In quo unum mihi maxime
dignum notatu videtur, quod Euripides toto invento
ad Palamedem transferendo communi judicio Attici
theatri insolenter illusisset, si jam tum de antiquiore
cultu artis et Cadmi munere constitisset. Neque Eu-
ripides illud facere potuit primus3 nec fingebant ita
Tragici. Jam vero si obliteratas istas fabulas jure
ad poetas auctores rejicimus, ecquid accurati judicii
est, uni earum, ex iisdem fontibus ductae, ideo quia
caeteris celebratior est, addicere credulitatem?

At magnum auctorem habet munus Cadmi Hero-
dotum. Video3 et alium addam non minorem, certe
paullo antiquiorem: nec propterea desino dubitare,
num magnam'auctoritatem ipsa fabula seu fama ha-
beat. Nam temerarium puto, in tanta auctorum dis-
sensione, uni aut paucis assentiri, praesertim in re,
quae quum vulgo recte Phoenicibus accepta ferretur,
facillime a Phoenice, clarissimae in Graecia coloniae
conditore, nomen adoptare potuerit. Alter quidem
auctorum illorum Dionysius Milesius est, scriptor his-
toriae mythicae². Non id affero, quod eum spernam
propter hanc materiem scribendi: neque adeo poetas
sperno, ex quibus is totus pendebat: attamen illud
'non assequor, cur a nobis, veritatem, non Φοινικικὰ
ψεὺδηῑ) quaerentibus, in hoc genere locupletior testis,
quam in caeteris, quae narravit, haberi debeat. Sed
locum ejus nobis Diodorus transmisit3 Herodotum
ipsum legimus. Enimvero hic veri amantissimus pa-

Nam de sensu horum versuum, item de AEschyli loco Prom. 459„ dissentiendum
putavi ab opinione Hemsterhusii ad Lucian. T. 1. p. 88. po‘e‘tarum sermonem nimi-
um prementis. Accedit, quod nec Tacitus gravissimo loco Ann. XI. 14„ nec Hy-
ginus, nec Dio Chrysostomus. Palamedi eandem inventionem tribuentes, ex uno
Euripide id sumpsisse videri possunt. Omitto Declamatores duos in Oratt. Gr.
Reisk. T. VIII. p. 74. ct 118„ etsi illi antiquos rumores in argumentis suis secuti
sunt. Ab his omnibus Palamedes non paucarum quarundam literarum, sed univer-
si inventi auctor perhibetur.

a ln magno opere, Κύκλῳ, cujus loci saepe laudantur a Grammaticis ; is, quo hic
utimur, a Diodoro Sic. 111. 66.

rbb Locutio proverbialis est apud Eustath. ad Odyss. p. 1757, de miris et incredibi-
ι us.

