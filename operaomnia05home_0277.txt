PROLEGOMENA. 253

quod constet, ante Aristophanem Byz. talem curam
suscepit‚) sed si quis intelligens et studiosus antiquae
elegantiae, sibi suisve amicis paraturus novum exem-
plar ², optimos, quos alicubi servari audisset, codices
comparaverat, persaepe in maxima difficultate judican-
di, quid verum esset et genuinum, nullum videtur ha-
buisse praesidium promptius meliusque ingenio suo.
Penitus hic nobis tollenda est opinio, qua Criticos
illius aetatis ad hanc novae artis formulam fingimus.
Ne ipsum quidem Aristarchum ex hac formula judican-
dum esse, paullo mox demonstrabo. Nimirum primum
artis ingressum vagum in primis et temerarium fuisse
reperimus, sive materiem ejus in antiquis διαφωνίαις
rhapsodorum et codicum, seu Graeci ingenii indolem,
seu horum temporum conditionem, seu denique ipsas
reliquias artis spectemus. Ut repraesentarent Home-
rum fide integra et suo habitu, laborabant forsan non-
nulli, quantum poterant ; at debebant etiam magis la-
borare, ut nusquam non similis sui seque dignus ap-
pareret, detrahendis saepe multis versibus, alibi ad-
dendo nitore, ubi nitor nullus esset. Quemadmodum
igitur hodie elegans homo et ingeniosus, sed abnormis
Criticus‚ in prisco poetico monumento nostrae linguae
versaretur, quod lacerum forte reperisset, et a multis
lectoribus in margine variatum, ita ferme primos illos ’
emendatores in corrigendis et concinnandis vatibus
suis operam navasse contendo. Adeo longe abfuerunt
illi ab hac severitate, quae cavet, ne quid aliud quam
ab ipso auctore operis scriptum inducatur: tametsi ne
nunc quidem illum scopulum' satis fugiunt, qui inge-
nio valent. Denique omnis haec ars profecta est po-
tius ab aesthetico‚ quod nostrates vocant, quam critico
judicio, vel, ut ita dicam, a poetica potius quam di-
plomatica fide. Praeter reliqua hujus rei argumenta,
quae ex universo libello nostro facile ad perfectam in-
ductionem colligi poterunt‚ ipsa illuc ducit ratio, quam

a ’ἰδίως γεγραμμένον, i. e. privato studio descriptum, quale exemplar utriusque Car-
minis Cassander Macedo fecisse fertur ap. Athen. XIV. p. 620. Β. De hac regIa
cura tamen non dissentio a Fabric. Bibl. Gr. p. 361. Non γράφειν dixisset Athenaeus,
ex more Grammaticorum Graecorum, sed διορθοῦν, si emendatio accessisset.

