PROLEGOMENA. 153

dicibus, quales vulgo occurrunt, fretus conjecturam
quamvis sagacissime exerceat, in multis veterem ac
germanam scripturam assequatur. Nam ut in rebus
judicandis tabularum et litterarum penuriam ingenium
compensare nullum potest3 ita acerrima ejus vis, non
temperata et subacta assiduo usu librorum, in histori-
cis et criticis rebus frustra laborat. Quippe hae utrae-
que res magis nomine quam genere inter se differunt,
nec diversis tenentur judicandi regulis. Itaque ut in-
genium, sicut par est, membranaceis thesauris longe
praeferas, plurimum tamen interest ipsius ingenii, quam
plurimos codices comparari, quorum testimoniis judi-
cium de vera lectione nitatur, et multis modis adjuve-
tur divinatio. Quare quo frequentius scriptor aliquis
ad codicum collationem vocatus est, eo magis justa illa
et constans recensio locum habet: in caeteris, qui ad-
huc paucitate subsidiorum laborant, haud scio an mul-
tiplicandis textorum formis haec studia, nimis per se
operosa, impediantur potius quam ornentur. In tales
nempe recognitio quaedam, non veri nominis recensio
cadere videri potest. ’

II.

Sed de his in universum nemo ambigat: in Homero
autem, antiquissimo vate, id ipsum dubitari video,
tantine tam novorum codicum auctoritas facienda sit.
Nam nullus eorum ne postremorum quidem Latinorum
scriptorum tempora attingit; pauci sunt et rari, qui
XII. vel XI. saeculum excedant. Quae dubitatio si
eam vim habeat, ut poeta nobis ex his fontibus ad ve-
ritatem et integritatem textus, primum divino ejus ore
fusi, redigi nequeat, dicam posthac, quam libenter
hanc sectam rationemque sequar. At quum veterum
librorum fata cogito, nonnunquam praeter spem pros-
pera, atque animadverto, quam prope germano nitori
redditos habeamus Herodotum, Platonem, Xenophon-
tem, alios aevi ejusdem, quos ex eorundem librariorum

manibus accepimus3 nisi forte priscorum ἀοιδῶν pes-
VoL. V. U

