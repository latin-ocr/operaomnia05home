234 PROLEGOMENA.

a Solone novatum dicitur in recitatione, τὸ ἐξ ὑποβολῆς
ῥαψῳδεῖσθαι, ejusmodi est, ut eum rhapsodos non pri-
mum invitavisse Athenas, sedin consuetudine eorum
aliquid mutavisse appareat. Jam quae illa fuerit mu-
tatio et institutio, positum est in conjectura propter
brevitatem Diogenis Laertii. Nam si forte antea in
publicis sollennibus unus modo rhapsodus canere con-
suerat, Solon convocandis pluribus, qui se invicem
excipiendo majorem numerum rhapsodiarum canerent,
novum rei splendorem addidisse videri queat. Sed
huic rationi parum tribuo. Non enim in illa memora-
bile meritum novae institutionis intelligitur, nec ver-
ba Diogenis, etsi saepe balbutientis, illuc pertinere
possunt. Istorum igitur verborum sensum pressius
sequenti, veteremque morem rhapsodorum‚ quem su-
pra descripsi, comparanti videtur mihi Solon hoc in-
stituisse, ut, quum prius singulares rhapsodiae sine ullo
ordine rerum et temporum canerentur, id est ut in uno
conventu primum Ulyssis Νίπτςα (Odyss. T'.) aut Μνη-
στηξοφονία (X'.) mox Νεκυία S. Νεκυομαντεία (A'.) tum τοὶ
ἐν Πύλῳ vel τοὶ ἐν Λακεδαίμονι (Γ. Δῖ) itemque ex Iliaco
orbe Ἀγῶν ἐπιτάφιος (TC), deinde ‘waovrodiz (ἵ.) tum
Λιταί (K), postremo Λοιμός (Α’.) caneretur, ita par-
tes distribuerentur pluribus rhapsodiS, ut alio alium
excipiente deinceps perpetua et commoda ῥαφῆ effice-
retur. Memorabilis profecto institutio legislatoris, qui
idem poeta fuit, sine qua fortasse haec omnia non dis-
putarem. Nec vero illum in ea usquam legimus scrip-
to exemplari adjutum esse; quod si tum fuisset ullum,
non sane a Solone demum rhapsodi dedocendi fuis-
sent. Caeterum haec res ad unam Atticam referenda
est, non ad Graeciam universam. Neque enim ullo
modo credibile est, Solonem fuisse primum omnium,
qui tali ratione elegantiori dispositioni et collectioni

οἷον &rauba-eam ἐ’ληξεν, ἐκεῖθεν ἄρχεσθαι ‘er ἔχόμενον. Illud ἔξ ὑποβολῆς idem est
quod aiibi ἓξ ὑπολήψεως, ita ut alius alii succederet, seu, ubi unus desiisset canere, al·
ter inde, quod sequeretur, auspici-irenem sicque unum Homericae poi'r'seos conflaretur
corpus: quae verba sunt Leonis Allat. de patria Hom. c. 5. De re conf. Fabric. B.
G. II. 2. 11. et Draeig. de Rhapsodis p. 35„ qui illum refutat. Equidem neutrius
horum sententiam probo, (et eos fere secuti sunt reliqui omnes) Fabricium tamen
a vero propius abesse censeO.

5

