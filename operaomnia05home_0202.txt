178 PROLEGOMENA.

vilis vitae referretur, apud gnaros rerum 'et intelligen-
tes novo decore et gratia effloruit.

Neutiquam apud omnes, aiunt aliqui3 et facile cre-
dimus. Nondum enim prorsus ejecta et explosa est
eorum ratio, qui Homerum et Callimachum et Virgili-
um et Nonnum et Miltonum eodem animo legunt, nec,
quid uniuscujusque aetas ferat, expendere legendo et
computare laborant. Reimmannorum quidem nugas
rident isti, sed iidem aegerrime ferunt, deum poetarum
rudem fuisse credi in ipsis elementis doctrinarum, quas
qui nostro tempore prope cunctas complectuntur, Ilia-
das tamen pangere non audent. Tantone ingenio ut
denique cum ipsis illis elementis adimantur ea,

Quae nunc suspensi pueri instrumenta lacerto
Ludos incedunt!

Sed nolo irridere eos, quos dedocere hoc loco alienum
est et parum modestum. Nam sunt in iis homines
Graece Latineque doctissimi. At illud mihi concedi
puto a plerisque, in scientia linguae Graecae non omne
praesidium inesse ad Carmina ultimae vetustatis ex in-
dole et ingenio auctorum intelligenda. Atque hac in-
telligentia qui carent, eos jure meo rejicio judices in
his omnibUS, quae de ratione illorum temporum dictu-
rus sum. Caeterum mihi, spero, minus succensebunt,
ab Homero non tam cognitionem literarum quam usum
et facultatem abjudicanti. Est in ea re quiddam, quod
ad novam laudem trahant. Nimirum tanto magis ad-
miramur veteres navigatores, quod illos cursus suos re-
gere potuerunt sine pyxide nautica3 nec forsitan omni
militi hodie credibile fit, ante pulveris nitrati inventio-
nem Alexandrum vel Caesarem tantas res egisse, tot
munitissimas urbes cepisse. Attamen habuerunt illi,
quod pulveris nitrati vicem satis valide expleret. Quan-
to admirabilius erit fuisse poetam, qui eam artem, sine
qua nullum paullo longius Carmen videatur confieri
posse, quum cognita esset, ne discendam quidem sibi
nec necessariam duxerit!

Etenim, ut serio rem aggrediar, in·Woodii argumen-
tis multa sunt infirma, multa cupide quaesita. ’ Philoso-

