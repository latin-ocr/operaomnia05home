PROLEGOMENA. 1 61

elegantiam3 sed sicubi isti usu verborum et genere lo-
quendi, ad principem artis suae conformato, significa-
rent, quid in optimis exemplaribus illius legissent, aut
legendum ipsi censuissent. Cujus animadversionis,
ne quis eam longius evagatam putet, satis magnum
fructum percepi, praesertim exiis poetis, quos ambi-
guum est poetasne verius an literatores dicamus. Ita
vero lustratis Graecarum et Latinarum literarum late-
bris omnibus, quae uspiam susceptae rei adjumentum
ostenderent, grandique lectionum et criticarum nota-
tionum apparatu contracto, aucti sumus Venetis illis
et Vindobonensibus praesidiis. Novus hic campus a·
pertus novum laborem objecit in iis ipsis, quae absoluta
putaram. Videbam enim bonam partem confectae viae
mihi iterandam esse, ut primam messem cum novis
opibus contenderem, et, si forte aliquid utile antea pro
spico nequam omisissem, id ex contentione rectius
aestimatum reprehenderem. Qua in opera quo pro-
gressus sum longius, eo mirabilius sentire coepi de Ve-
netorum Scholiorum praestantia, sine quibus multarum
lectionum et versuum auctoritas nobis prorsus incom-
perta esset. Neque hoc nobis solis dolendum erat,
qui in his studiis tam sero versamur. Nam ctiam Eu-
stathium, quem deinde iterum tertiumque comparavi,
quum antiquissimi codicis Ven. CCCCLIH. notitia
caruisset, ista in re cognovi haud multo meliore fortu-
na usum, quam quemvis recentiorum editorum cum
proletariis codicibus suis. At ille, qui in Homero ni-
hil praeter pulchrum poetam mirabatur, priscorum ejus
fatorum minus curiosus, et rhetoricos potius quam cri-
ticos interpretes sectatus, omnino ab hac parte non
tantam, quanta vulgo fruitur, laudem meruit, plurimam
debet jacturae doctiorum Scholiorum.

Postremo retuli me ad cognoscendum, quidquid bo-
nae frugis allatum esset ex manu scriptis exemplaribus,
curamque conferendarum primarum editionum, insti-
tutam ab Ernestio, usque ad Stephanianam persecutus
sum; longe quidem minore fructu quam labore. Pau-
cae enim his editis libris propriae sunt lectiones; ct
quae in eo numero bonae sunt et textu dignae, earum

Vox„ V. X

