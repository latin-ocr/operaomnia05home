PROLEGOMENA. 191

Carminum carere vix possent. Denique in ea civitate,
quae antiquum alphabetum diutissime retinuit. Olymp.
XXXIX. minor numerus literarum suffecit Draconis
legibus ponendis. Quidni idem numerus suffecerit
maximis voluminibus, si modo ea tum usitata fuerunt,
sive ex pellibus, sive ex papyro AEgyptia? Et jam ali-
quot annis ante Draconis magistratum beneficio Psam-
metichi AEgyptus patefacta erat commerciis Ionum,
ut facultatem papyri habere potuerint. Cui conjec-
turae ne historica fides deesset, quam paucis verbis o-
pus fuisset Herodoto, nisi Graecis scripsisset solis!
Nunc in primis molesta est obscuritas duorum saeculo-
rum, octavi et septimi ante Chr„ in quibus illa gens
igniculos politissimae humanitatis dudum susceptos e-
gregie protulit, et ad omnem excellentiam artium ad-
mirabiles progressus fecit. Nam, ne de aliis plurimis
institutis dicam, quorum semina in istis tenebris jacta
sunt, in illa maxime saecula‚ a Lacedaemonio Lycurgo
proxima, artis scriptoriae primum notabiliorem publi-
cum usum et ultra inscriptiones progressum incidisse,
tum conjectari non temere, tum ex nonnullis vestigiis
historiae ita intelligi licet, ut perspicuis testimoniis mi-
nus aegre careamus.

XVII.

Sed haec ipsa vestigia historiae arguunt, inter illa pu-
blici usus initia et vulgarem consuetudinem scribendi
librorumque conficiendorum curam multo longius,
quam nunc quisquam existimet, intervallum interjec-
tum fuisse. Hic primum maximi momenti est, quod
nullum usquam literarum ex isto genere monumentum
commemoratur Lycurgei aut proxime insequentis aevi,
non epistola, non poema, non liber ullus, cujus exem-
plum vel certe notitia exempli ad posteriores aetates
pervenerit. Nisi forte fabulas, de quibus g. XIII.
dixi, audire volumus, eosque scriptores, qui priscas res
ad suas consuetudines atque libidinem fingunt, quorum

