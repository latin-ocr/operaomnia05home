PROLEGOMENA. 1 87

ut peregrinae notae patriis sonis aptarentur, novaeque
subderentur vocalibus et iis literis, quibus Phoenicum
scriptura caruisset: quo negotio perfecto demum res
ad inscriptiones lapidum similisve materiae traduci po-
tuit: verumtamen ut illa meditamenta jam Iliacis tem-
poribus satis perfecta fuerint, longum hinc et multis
modis impeditum iter restabat, donec artem habilibus
instrumentis aptam cultior doctrinis populus ad brevi-
um paginarum, tum ad justam librorum scriptionem
adhiberet.

Tribus verbis indicavi, quae, ut tum tempora erant,
forsitan sex saeculis non potuerint ad effectum venire.
Diu enim illorum hominum vita et simplicitas nihil
admodum habuit, quod scriptura dignum videretur:
in aliis omnibus occupati agunt illi, quae posteri scri-
bunt, vel, ut de quibusdam populis accepimus, etiam
monstratam operam hanc spernunt tanquam indecori
otii: Carmina autem, quae pangunt, longo usu sic ore
et fundere et excipere consueverunt, ut cantu et re-
citatione cum maxime vigentia deducere ad mutas no-
tas, ex illius aetatis sensu nihil aliud esset, quam pe-
rimere ea et vitali vi ac spiritu privare. Qua de re
infra dicam, quum de munere rhapsodorum explica-
bo. Nunc ad impedimenta praeverfflmur, quae aetas
ad opificia minus sagax non potuit non objicere, ne
cito talis res, tam per se parum apta sensibus, ab ob-
scuritate rudimentorum ad promptam facilitatem per-
duceretur. Etenim quantum et quam diu in hoc ge-
nere laboratum sit olim instrumentorum penuria, sin-
gulatim persequi ipsum labor est. Eum tamen labo-
rem non omnino defugiam eorum gratia, qui nimis as-
sueti pennarum suarum chartarumque levitati difficul-
tates hujusmodi a me praeter modum augeri putent.

Percurrant ergo mecum ea, in quibus graphium
Graecorum ab antiquis scriptoribus traditur miserrime
haesisse ad saeculum fere VI. ante Chr„ quo primum
biblus seu papyrus majorem commoditatem attulit ³.

a Vulgarem opinionem de papyro invento Alexandriae, profectam a M. Varrone
ap. Plin. XIII. ll. 21. plures jam pridem viderunt falsam css-o. Enimvero locutu<

