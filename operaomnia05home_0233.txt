PROLEGOMENA. 209

vel in paucis cantitari et memoriter vulgari solitum
putarunt. Cui rationi et ipsa res et veterum auctori-
tas prorsus repugnat. Neque enim unius Homeri, sed
et Hesiodi et aliorum Carmina, omneque epicum ge-
nus, mox lyricum quoque et iambicum, complexa est
ars rhapsodorum ², fuitque diu haec unica. via publice
prodendi ingenii, ut etiam Xenophanem poemata sua
ipsum ῥαψῳδῆσαι legamus b. In Homericis autem, om-
nium praestantissimis, plurimorum studia haesisse, et
quasi flzmiliam quandam exstitisse Hormi-Marum, quae
primum apud Chios, deinde alibi hanc artem exerce-
ret 0, multorum testimoniis confirmatur.

Quamvis vero artis hujus nomen videatur posterius
esse Homero, ipsa ars et professio jam antiquissimis
temporibus viguit, ac multo tum quam posthac fuit
illustrior. Quoad enim paucorum erat, memoria com-
plecti majorem numerum Carminum, nondum apertis
ludis, quibus illa pueri docerentur, unoque genere eru-
ditorum, sacris vatibus, tota Graecia circumlatis, etiam
eos, qui illorum opera in notitiam vulgi perferebant,
praecipuo honore haberi consentaneum fuit. Quanquam
primo quidem vatem quemque fere nonnisi sua divul-
gasse, vel ex eo apparet, quod rhapsodicae professionis
Hesiodus aut aliquis alius suppari aetate auctor nuncu-
patur ⁶. Mox autem inde a Terpandro Lesbio Olymp.
XXXIV. usque ad Cynaethum Chium, excellentem in
primis in arte sua Olymp. LXIX„ eosdem non aliena
tantum sed etiam propria cecinisse, nullumque prope

a Vide Plat. de Legg. 11. p. 658. D., in Ione p. 550. B. Athen. Xiv. p. 620. C.

b Ap. Diog. La'e’rt. IX. 18. Quem locum Rossius nuper in Commentatt. Lae‘rt.
non melius accepit quam Feverlinus in Diss. de Xenophane p. 21.

c Familiam dico ea significatione. qua familiae appellantur sectae vel scholae philo-
sophorum, non tanquam stirpem et progeniem Homeri. Hanc interpretationem re-
linquamus vanitati Chiorum ap. Strab. XIV. p. 645. a qua fortasse ipsi Homeridae
abfuerunt. Qui si vere genus suum, non artem. duxissent ab Homero, pauno certi-
ora de natalibus et vita ejus tradere debebant. Neque vero argumentum est in locis
Pindari, Acusilai et Hellanici (ap. Harpocr. v, Ὁμηρίδαι), quod vulgarem illam fa·
mam confirmet ; multo minus in usu nominis apud Platonem, Isocratem aliosque
scriptores. Exstincta enim celebri familia, translatum est nomen ad quosxis Homeri
cantores, interpretes, studiosos, uti ap. AElian. Nat. Anim. xlv. 25. extr. Caeterum
quam mature haec res tota obscurata sit, veterum Grammaticorum dissensus ostendit
ap. Harpocr. Suid. et Schol. Pind. 11. cc.

d Nicocl. ap. Schol. Pind. l. c. et Athen. 1. c. Exploratiora haberemus de hac
omni re, si scripta Dionysii Argivi, Timomachi, Hippostrati‚ Aristoclis, Menaechmi
aliorumque, ab illis duobus laudata, superessent.

vor„ V. D d

