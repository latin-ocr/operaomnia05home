CAROLO PHILIPPO GESNERO

CONSILIARIO IN AULA EL. SAX. ET ARCHIATRO

JO. MATTHIAE

VIRI INGENIO, DOCTRINA, MERITIS ILLUSTRIS

FILIO ILLUSTRI

S. P. D.

JO. AUGUSTUS ERNESTI.

 

 

CUM primum Homerici operis Volumen e manibus dimitte-
bam, V ir illustris, utcumque vel auctum a me vel emendatum,
recreationem quandam animi e molestia in eo labore exhausta
petebam, eXponenda Parenti Tuo totius instituti ratione, et
cum eo veluti super iis, quae fecissem destinassemque, colloquenâ€”
do. Id, non dicam, quam jucundum ipsi fuerit, et dixi alio
loco: sed quid operi huic profuerit, dicendum videtur. Etenim
cum consilii ratio haec esset, ut illa modo quatuor Volumina ex-
empli Clarkiani repeterentur, quae minori forma in Britannia
prodissent, haberentque Iliados et Odysseae Carmina, ut quae
sola sine dubitatione Homeri essent, et sola vel legerentur, vel
legenda juventuti putarentur, et ad literarum graecarum scien-
tiam comparandam, et ad ingenium fingendum alendumque, ipse
me hortatus est, ut absolverem hoc, ut ille appellabat, veluti
munus, adderemque Volumen quintum, in quo reliqua Car-

mina essent cumillis edi solita, et Barnesianae Appendicis bona,

