PROLEGOMENA. 283

solet Aristarchus non aliter tractavisse Homerum, ac
Cato ille Lucilium, cujus male factos versus emendabat,
atque Varius et Tucca Virgilii imperfectum poema
tractaturi fuissent, nisi morientis amiciet Augusti vo-
luntas intercessisset ³.

Quippe illo Graecorum aevo, quamvis in minutiis
grammatici generis occupatissimo, non potuit non vilis
et eruditi hominis acumine parum digna haberi haec
cura libros dividendi in partes, praeponendi summaria,
codices inter se comparandi, librariorum menda tol-
lendi, vocabula signis distinctionum et accentuum
notandi, et si qua alia sunt, quae partim assignantur
Grammatistis. Ab his diversos constat fuisse Gramma-
ticos, verborum et sententiarum interpretes, ac multo
magis θος, qui a nonnullis subtiliores et nobiliores
Grammatici vocantur b, Criticos, quorum munus erat,
auctoritatem et γνησιότητα veterum scriptorum exqui-
rere, et sua cuique vindicare, maxime vero virtutes
illorum et vitia percensere, ut discerent auditores,
quid in iis imitandum, quid veris scribendi legibus
contrarium esset. Illa est ἡ τῶν λόγων κρίσις, πολλῆς
πείρας τελευταῖον ἐπιγέννημα, ut ait Longinus, non haec in
restituendo genuino habitu librorum et in aucupiis
literularum occupata doctrina. Ex illa qui Κςιτικοὶ
Graecis‚ iidem Latinis judices scriptorum usurpantur,
habenturque in hoc numero vel in primis ii, quos
nemo dixerit laborasse illud, ut manus auctorum col-
latis codicibus seu conjectura indagarent, sicut Maecius
Tarpa, fabularum Romae in commissionem producta-
rum auditor aestimatorque ⁶.

Tali igitur emendatione vel potius censura certarunt

a Notissima est historia ex Donati vita Virg. §. 52. 59. et lusibus po'esstarum.

{ld rem non male congruunt versus Eugenii Praef. ad Dracontii Hexa‘ezm. a Fabricio
a au:

Quodsi Virgilius, et vatum summus Homerus,
Censuram meruere novam posefaea subire,
Quam dat Aristarchus, Tucca, Variusque, Probusque—

b Δοκιμότατω Γραμματικοὶ apud Athen. ΙΙΙ. p. 116. D. Τινὲς Κριτικῦν, δ’ ἔστιν ἆ-
κριβιστὶρων Γραμματικόν. Eustath. p. 773.

c Cic. Epp. ad Famil. VII. 1. Hor. Serm. I. 10. 58. A. P. 587. Ibi eundem
Tarpam Scholiastae Criticum et emendatorem, et, quod modo posui, severum doc-
tumque auditorem et aestimatorem Carminum vocant.

