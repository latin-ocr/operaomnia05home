PROLEGOMENA. . 173

vehementer dubito; Homero autem usitatum non esse
video. Neque hac una insolentia laborare versum,
numeris assuetae aures docent. Ex alio genere falsae
analogiae forma erat ν’. 485., hinc in indices dia-
lectorum relata, γεγενοιζωεῦα. Nos, et usu et sententia
poscente, ex pluribus codd. dedimus ’γε γενοίμεθα. Sci-
licet codices nobis exspectandi erant majore numero,
ut ineptissimas scripturas et maxime proclives lapsus
nonnullorum librariorum corrigeremus, ut π’. 380. ἀνεὲ
in ἄρα, σ’. 405. ἔσαν in ἴσαν, v'. 409. πᾶσι in παισὶ muta-
remus. Adde his facillimam et late patentem confusi-
onem modorum, in primis subjunctivi et optativi, quo-
rum legitimum discrimen ipsi Graeculi postremorum
saeculorum parum recte tenuerunt. Notavi quidem
mihi ad quindecim exempla hujus confusionis, quibus
ad regulam corrigendis et metrtun et libri omnes ob-
stent: at in longe plurimis non est dubium, quin an-
tiquiores libri cum grammaticis et metricis regulis
congruentes sequendi sint. Saltem id, quod vulgo fit
saepissime‚ ut consequentia modorum perturbetur in
junctura aequalium membrorum, vel ut particulae ὀὲν s.
κε addatur indicativus instanti tempore, nemo nisi in-
doctus propagatum velit, praesertim in tanta, quae mul-
tis pro ratione est, mutandi facilitate.

XI.

Atque haec ex magno numero non studiose excerpta
specimina vulgaris textus emendati, et quae non in-
genium, sed meliores libri suggerebant, cuivis persua-
deant, purioribus fontibus adeundis veram formam Ho-
mericae scripturae revocari hodieque posse. Neque
hanc spem eripit nobis longinqua vatis vetustas. Nam
falsa est eorum opinio, qui sola longinquitate temporis
vel universae historiae fidem infringi, vel scriptorum
corrumpi integritatem, et, ut quidque novissime ges·
tum sit aut scriptum, ita verissimum maximeque ge-
nuinum habendum putant. De rebus gestis dicere o-
mltto: tempus ac dies optime dedocet credulos de iis

