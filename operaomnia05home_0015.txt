iii
toreS, eum, qui in Apollinem est, etiam ffuqydz‘des, memorent.
De quibus dicere hoc tempore, quae ab doctis hominibus super
eorum auctoribus disputantur, nec necesse est, nec ad institutum
opus multum profuerit, praesertim cum in manibus sint libri,
quibus legendis abunde satisfieri incertas opiniones scire aventi-
bus possit. Eos cum ipsius Homeri Carminibus statim in prin-
cipio editos esse satis constat, et ab iis, qui post Demetrium fuere,
editoribus ita repetitos, ut nihil iis emendationis per librorum
scriptorum auxilia accesserit. Itaque varietas antiquarum editi-
onum fere est in spiritibus, accentibus, et aberrationibus opera-
rum typographicarum. Caussa est, opinor, haec, quod exempla
scripta sunt longe rarissima, ne in instructissimis quidem Biblio-
thecis reperiuntur. Itaque nec in Barnesianis codicibus fuit, qui
hymnos haberet, nec quemquam scio, qui in iis edendis libro
scripto se usum profiteatur. Primus in iis corrigendis elaboravit
Bernh. Martinus, Divionensis, in Variarum Lectionum elegan-
tissimis libris, ante hos novem annos in Batavis recusis, ab eoque
non unus locus pulcherrime est correctus. Ante annos autem
non multos, ingenium et doctrinam in iis corrigendis feliciter ex-
pertus est Davides Ruhnkenius V. C. in Epistola Critica ad Val.
kenarium V. C. Idem tentavit clarus Homericorum carminum
editor Barnesius, usus Martini inventis et ingenio suo, sed ita,
ut non multum profecerit, interdum etiam temere suas conjec-
turas receperit in textum. Clarkiz· junioris opera in his hymnis
fere consumitur in congerendis locis Homericis, e quibus vel in-
tegros versus, vel modos loquendi, sumpserunt Auctores hymno-
rum3 quae res non est inutilis studiosis, caeterum non consultum
nobis fuit visum, iis in hac editione repetendis supra modum au·-
gere Volumen, potiusque nostris in notulis vel commemoravimus
aliorum inventa, vel ipsi lucis aliquid afferre tentavimus: quod
scimus esse non multum, nec id fateri erubescimus, qui sine

