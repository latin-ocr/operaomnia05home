248 PROLEGOMENA.

conveniret: adeo didascalicum genus ab eo prorsus
excluditur. Neque post Aristotelem quisquam philo-
sophorum veram vim illius artis aut historicam inter-
pretationem recte assecutus videtur. Nam dum Epi·
curei omnem poe‘sin et musicam rejiciebant, negabant-
que sub Homeri fabulis latere doctrinam, caeterae sec-
tae magno studio ad veteres ὑπονοίας recurrebant, Stoi-
ci in primis, Zen0‚ Cleanthes, Chrysippus, ex quo-
rum scriptis maximam partem ea sunt hausta, quae
Heraclides s. HeraclitUS, Cornutus, Eustathius affe-
runt. Illis autem se opposuit Aristarchus, verbis po-
etae ubique fideliter inhaerendum, et istam doctrinam
meras nugas esse putans ³. Neque vero Aristarchi
auctoritas a nugatorio studio deduxit philosophos,
quorum etiam insequentibus saeculis fere nullus fuit,
qui non Homero οἱπὸῤῥητα quaedam vel certe decreta
sectae suae obtruderet. Hinc facete Senecab: Appa-
ret nihil horum esse in illo, cui omnia insunt; ista
enim inter se dissident. Eodemque pertinet quaestio,
an philosophus fuerit poeta, tractata illa Favorino, Lon-
gino, OEnomao et aliis. In qua quomodo versatus sit
Porphyrius, ex ejus Scholiis et seorsum editis opuscu-
lis apparet. Nempe ex hoc tempore maxime relabun-
tur Graeci in illum morbum, ut ubique allegorias sive
anagogicas sive historicas captent. Hisce armis Ho-
merum Proclus defendebat contra Platonem; ita Sim-
plicius in fabulis wagaweroiashaw verae sapientiae videbat3
ita denique infima aetate, ne plures appellem, Mich.
Psellus, Eustathii amicus, et Nicephorus Gregoras,
ille utrumque Carmen, hic Ulyssis errores explicabat.

XXXVII.

’ Sed de antiquis illis, (redeundum enim nobis eo, un-
de digressi sumus) parum constat, quomodo reliquis
interpretis functi sint officiis. Quippe eos non in una

a Vide Eustath. p. 5. 40. 561. 614.
b Epist. LXXXVIII. non 1. a. pr.

 

 

